---
title: "Ritentativo"
date: 2022-11-07
layout: post
category: giornate-rimate
langs: ["it"]
---

Ricordo vagamente<br>
che ti era dispiaciuto<br>
quando improvvisamente<br>
quel mio quaderno arguto

di rime quotidiane<br>
avevo messo a posto<br>
avendo mille grane<br>
da affrontar piuttosto

che scriver cose strane:<br>
dovevi aver pazienza,<br>
era uno sforzo immane<br>
già la sopravvivenza.

Da allora ho ritentato<br>
in diverse occasioni<br>
ma ho sempre un po' stentato<br>
a scriver versi buoni

perché le circostanze<br>
ora sono diverse<br>
e senza riluttanze<br>
direi che si son perse

un poco di destrezza<br>
che vien dall'esercizio,<br>
un po' di leggerezza<br>
che stimolava il vizio

di scrivere d'inezie,<br>
tempo e motivazione<br>
(ma queste son minuzie)<br>
per di una riflessione

voler limare il testo.<br>
Di certo noterai<br>
che parlo di contesto<br>
e forse chiederai

"Non avevi accettato<br>
che fosse il tuo essere<br>
ad essere cambiato?".<br>
Non starò qui a ribattere,

con questo ho fatto pace,<br>
ma di quei mutamenti<br>
qualcuno mi dispiace<br>
e ci son dei momenti

in cui forse un bel ripasso<br>
potrebbe esser d'aiuto<br>
per fare indietro un passo.<br>
Su questo ho riflettuto

e riaprendo quel taccuino<br>
in questo pomeriggio<br>
mi viene un po' il pallino<br>
(e un poco mi amareggio)

di capir che trovassi<br>
in quei miei versi ironici,<br>
perché tu li elogiassi<br>
tanto da dirli iconici.

Sono piuttosto scarsi<br>
a far dell'autocritica<br>
e credo possa darsi,<br>
usando un po' la logica,

che il punto principale<br>
fosse l'azione stessa<br>
di scriver del normale<br>
fingendomi poetessa.

Se questo era il motivo<br>
di quel tuo apprezzamento<br>
riprovo ancora e scrivo<br>
pur senza il tuo commento.