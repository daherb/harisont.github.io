---
title: "48 dicembre 2023"
date: 2024-01-17
layout: post
category: giornate-rimate
langs: ["it"]
---

"Non vedo l'ora che finisca l'anno,<br>
quest'anno di strapazzi e di ammazzate"<br>
pensavo affrontando con certo affanno<br>
di dicembre le buie mattinate

e proprio come quasi tutti fanno<br>
quando le settimane son contate<br>
mi dicevo "Le cose cambieranno<br>
con di gennaio le prime giornate"

e invece l'anno nuovo non inizia<br>
in modo poi così tanto diverso:<br>
subito mi ritrovo a fare fronte

a nuove sfide che son già là pronte.<br>
Io per un meccanismo un po' perverso<br>
quasi con gioia accolgo la notizia.